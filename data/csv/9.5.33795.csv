Madde No,Başlık,İçerik
1,,"– (Değişik:RG-9/7/2025-32951) (1) Bu Tebliğin amacı, 1 sayılı Cumhurbaşkanlığı Teşkilatı Hakkında Cumhurbaşkanlığı Kararnamesinin 385 inci ve 388/B maddeleri, 29/5/2025 tarihli ve 9903 sayılı Cumhurbaşkanı Kararıyla yürürlüğe konulan Yatırımlarda Devlet Yardımları Hakkında Karar ve 17/10/2016 tarihli ve 2016/9495 sayılı Bakanlar Kurulu Kararıyla yürürlüğe konulan Yatırımlara Proje Bazlı Devlet Yardımı Verilmesine İlişkin Karar hükümleri çerçevesinde Türkiye’de orta-yüksek ve yüksek teknoloji seviyeli sektörlerdeki katma değeri yüksek ürünlerin ve bu sektörlerin gelişimi için kritik önemi haiz ürünlerin üretimini artırmaya yönelik olarak yürütülecek Teknoloji Hamlesi Programının uygulama esaslarını tespit etmektir. Dayanak"
2,,"–  (Değişik:RG-9/7/2025-32951) (1) Bu Tebliğ; 1 sayılı Cumhurbaşkanlığı Teşkilatı Hakkında Cumhurbaşkanlığı Kararnamesinin 385 inci ve 388/B maddeleri, 29/5/2025 tarihli ve 9903 sayılı Cumhurbaşkanı Kararıyla yürürlüğe konulan Yatırımlarda Devlet Yardımları Hakkında Karar ve 17/10/2016 tarihli ve 2016/9495 sayılı Bakanlar Kurulu Kararıyla yürürlüğe konulan Yatırımlara Proje Bazlı Devlet Yardımı Verilmesine İlişkin Karara dayanılarak hazırlanmıştır. Tanımlar"
3,İKİNCİ BÖLÜM,"– (Değişik:RG-19/6/2020-31160) (1) Bu Tebliğde geçen; a) (Değişik:RG-9/7/2025-32951) 9903 sayılı Karar: 29/5/2025 tarihli ve 9903 sayılı Cumhurbaşkanı Kararıyla yürürlüğe konulan Yatırımlarda Devlet Yardımları Hakkında Kararı, b) 2016/9495 sayılı Karar: 17/10/2016 tarihli ve 2016/9495 sayılı Bakanlar Kurulu Kararıyla yürürlüğe konulan Yatırımlara Proje Bazlı Devlet Yardımı Verilmesine İlişkin Kararı, c) (Değişik:RG-27/4/2021-31467) Ar-Ge yüklenicisi: Proje kapsamında öngörülen Ar-Ge sürecinin bir kısmını veya tamamını ilgili TÜBİTAK destek programı kapsamında ortaklı Ar-Ge şeklinde yapmak üzere projeye dahil olan Türkiye’de yerleşik sermaye şirketini, ç) Bağımsız değerlendirici: Asgari olarak yükseköğretim kurumlarının dört yıllık fakülte ve yüksekokullarından mezun olan; meslek kuruluşu temsilcileri, 4/11/1981 tarihli ve 2547 sayılı Yükseköğretim Kanununun 38 inci maddesine göre yükseköğretim kurumları tarafından görevlendirilen öğretim elemanları veya alanında en az 5 (beş) yıl uzmanlık ve tecrübe birikimi olan kamu kurum/kuruluşlarında görev yapan kişileri, d) (Değişik:RG-9/7/2025-32951) Bağımsız danışmanlık firması: Teknoloji Hamlesi Programı kapsamında başvuruda bulunulan projeler için değerlendirme raporu hazırlanması amacıyla söz konusu Program amaçlarına uygun kriterlere göre Bakanlık tarafından yetkilendirilmiş firmayı, e) (Değişik:RG-9/7/2025-32951) Bağımsız değerlendirme raporu: Teknoloji Hamlesi Programı kapsamında başvuruda bulunan projeler için Bakanlık tarafından yetkilendirilmiş bağımsız danışmanlık firmalarından biri tarafından Bakanlık tarafından belirlenen formatta hazırlanacak değerlendirme raporunu, f) Bakan: Sanayi ve Teknoloji Bakanını, g) Bakanlık: Sanayi ve Teknoloji Bakanlığını, ğ) (Değişik:RG-26/7/2024-32613) Komisyon raporu: Başvuruların değerlendirilmesi süreçlerinde Komite değerlendirmesine sunulmak üzere Proje komisyonu tarafından hazırlanan raporu, h) Çağrı planı: Bakanlık tarafından yapılan çağrı duyurusu kapsamında, ilgili çağrı duyurusuna ilişkin başvuru ve değerlendirme süreçlerine ilişkin takvimi, desteklenecek ürün listesini ve çağrının uygulaması sürecinde kullanılacak standart şablonlara ilişkin ek dosyaları içeren çağrı duyurusu paketini, ı) (Değişik:RG-27/4/2021-31467) Genel Müdürlük: Stratejik Araştırmalar ve Verimlilik Genel Müdürlüğünü, i) (Değişik:RG-26/7/2024-32613) Katma değer tutarı: Proje kapsamında yapılan faaliyetlere bağlı olarak Program Portalinden yayımlanan katma değer formunun doldurulması suretiyle yıllık bazda hesaplanan tutarı, j) (Değişik:RG-26/7/2024-32613) KOBİ: 24/5/2023 tarihli ve 7297 sayılı Cumhurbaşkanı Kararı ile yürürlüğe konulan Küçük ve Orta Büyüklükteki İşletmeler Yönetmeliği kapsamında yer alan ve 5/8/2009 tarihli ve 2009/15431 sayılı Bakanlar Kurulu Kararı ile yürürlüğe konulan KOSGEB Tarafından Verilecek Hizmetler ve Desteklerden Yararlanacak Küçük ve Orta Büyüklükteki İşletmelere İlişkin Sektörel ve Bölgesel Önceliklerin Belirlenmesi Hakkında Kararda tespit edilen sektörlerde faaliyet gösteren küçük ve orta büyüklükteki işletmeleri, k) (Değişik:RG-9/7/2025-32951) Komite: Bakanlık bünyesinde Bakan onayı ile oluşturulan Teknoloji Hamlesi Programı Değerlendirme Komitesi/Teknoloji Odaklı Sanayi Hamlesi Programı Değerlendirme Komitesini, l) KOSGEB: Küçük ve Orta Ölçekli İşletmeleri Geliştirme ve Destekleme İdaresi Başkanlığını, m) Meslek kuruluşu: İşletmelere ve girişimcilere yönelik faaliyet gösteren, oda, borsa, birlik, konfederasyon, federasyon, vakıf, dernek ve kooperatifler ile küçük sanayi siteleri ve organize sanayi bölgeleri yönetimlerini, n) Öncelikli Ürün Listesi: Bakanlık tarafından dış ticaret verileri, talep gelişimi, rekabet yoğunluğu gibi çeşitli kriterler dikkate alınarak belirlenecek; orta-yüksek ve yüksek teknolojili sektörlerdeki ürünlerin ve bu sektörlerin gelişimi için kritik ürünlerin yer aldığı ve Bakanlık tarafından tebliğ ile yayımlanacak listeyi, o) (Değişik:RG-9/7/2025-32951) Program: Teknoloji Hamlesi Programı/Teknoloji Odaklı Sanayi Hamlesi Programını, ö) (Değişik:RG-26/7/2024-32613) Program izleme ve değerlendirme raporu: Desteklenmekte olan projelerin genel durumunu özetlemek üzere, izleme formunda yer alan bilgiler temel alınarak Genel Müdürlükçe hazırlanan ve Komiteye sunulan raporu, p) (Değişik:RG-26/7/2024-32613) Proje komisyonu: Program kapsamındaki başvuruların incelenmesi ve değerlendirilmesinden sorumlu; projeler hakkında Komiteye bilgi, değerlendirme ve görüş sunan; Bakanlık, bağlı/ilgili kuruluşların personeli ve ihtiyaç görülmesi halinde bağımsız değerlendiricilerden oluşan komisyonu, r) (Değişik:RG-26/7/2024-32613) Proje koordinatörü: Programa başvuran her bir proje için sekretarya işlemlerini koordine etmek ve destek kararı verilen projelerin izleme sürecinde  yer almak üzere görevlendirilen Genel Müdürlük personelini, s) (Değişik:RG-27/4/2021-31467) Proje paydaşı: Proje kapsamında üretilecek temel ürünü satın almak niyetiyle yatırımcıyla iş birliği yapan kamu kurum ve kuruluşu veya Türkiye’de yerleşik orta veya büyük ölçekli işletmeyi, ş) (Değişik:RG-26/7/2024-32613) Program Portali: Programa ilişkin bilgilendirme, başvuru, değerlendirme, izleme ve raporlamaların tek pencere üzerinden yapılmasını sağlamak amacıyla Bakanlık tarafından bağlı/ilgili kuruluşlarla koordineli olarak geliştirilen web tabanlı uygulamayı, t) (Değişik:RG-26/7/2024-32613) Proje grubu: Farklı yatırımcılar tarafından sunulmuş olmakla birlikte ortak bir hedefi gerçekleştirmek üzere oluşturulmuş birden çok projeyi, u) Teşvik belgesi: Yatırım teşvik belgesini, ü) TÜBİTAK: Türkiye Bilimsel ve Teknolojik Araştırma Kurumunu, v) (Değişik:RG-27/4/2021-31467) Temel ürün: Öncelikli Ürün Listesinde yer alan ve üretilmesi hedeflenen ürünü, y) Yatırımcı: Program kapsamındaki yatırım projesini gerçekleştirecek Türkiye’de yerleşik sermaye şirketini, z) Yeniden değerleme oranı: 4/1/1961 tarihli ve 213 sayılı Vergi Usul Kanununun mükerrer 298 inci maddesinin (B) fıkrası hükümleri çerçevesinde her yıl Hazine ve Maliye Bakanlığı tarafından Resmî Gazete’de ilan edilen oranı, aa) (Ek:RG-27/4/2021-31467) Ar-Ge süreci: TÜBİTAK’ın ilgili programı kapsamında sağladığı proje desteklerine konu olan faaliyetleri içeren yatırım projesi sürecini, bb) (Ek:RG-27/4/2021-31467) TUYSGM: Teşvik Uygulama ve Yabancı Sermaye Genel Müdürlüğünü, cc) (Ek:RG-27/4/2021-31467) Üretime yönelik yatırım süreci: Yatırım teşvik belgesi kapsamında yatırım olarak değerlendirilen faaliyetleri ve/veya KOSGEB’in ilgili programı kapsamında sağladığı proje desteklerine konu olan faaliyetleri içeren yatırım projesi sürecini, çç) (Ek:RG-27/4/2021-31467) Yatırım projesi: Öncelikli Ürün Listesindeki ürünlere ilişkin; yatırım teşvik belgesi kapsamında yatırım olarak değerlendirilen faaliyetleri ve/veya TÜBİTAK ile KOSGEB’in ilgili programları kapsamında sağladığı proje desteklerine konu olan faaliyetleri içeren projeyi, dd) (Ek:RG-26/7/2024-32613) Ön Değerlendirme Komisyonu: Program kapsamındaki başvuruların ön değerlendirmesinden sorumlu; Bakanlık, bağlı/ilgili kuruluşların personeli ve ihtiyaç görülmesi halinde bağımsız değerlendiricilerden oluşan komisyonu, ifade eder. Programın Tanımı ve Öncelikli Ürün Listesi (2) Programın tanımı (Değişik başlık:RG-26/7/2024-32613)"
4,,"– (Değişik:RG-27/4/2021-31467) (1) Program, Türkiye’de katma değerli üretimin artırılması amacı doğrultusunda, Bakanlık ve bağlı/ilgili kuruluşları tarafından sağlanan destek ve teşviklerin orta-yüksek ve yüksek teknoloji seviyeli sektörlere yoğunlaştırılmasına yönelik özel bir programdır. Programda, Türkiye için kritik öneme sahip ve gelecek potansiyeli yüksek ürünlerin ülke içindeki üretim kapasitesinin geliştirilmesi hedeflenmektedir. Bu kapsamda, Bakanlık tarafından ithalat bağımlılığının azaltılması, rekabet yoğunlaşması, yurt içi üretim yetkinlikleri, küresel talebin gelişim trendi, gelecek potansiyeli gibi çeşitli kriterler göz önünde bulundurularak belirlenen Öncelikli Ürün Listesine yönelik olarak Bakanlık tarafından sağlanan yatırım teşvikleri ile KOSGEB ve TÜBİTAK tarafından sağlanan proje desteklerinin tek pencere mekanizması ile bir arada ve/veya münhasıran sunulması öngörülmektedir. Ülkemizin ihtiyaç duyduğu teknolojik gelişime katkı sağlayacak yatırım projelerinin, uçtan uca bir yönetişim ve destek modeli ile Program kapsamında hayata geçirilmesi hedeflenmektedir. (2) Birinci fıkra hükümleri doğrultusunda, Bakanlık ve bağlı/ilgili kuruluşlarının sağladığı destekler; bu desteklerin orta-yüksek ve yüksek teknolojili ürünlere yönelik olarak verimli ve etkin bir şekilde kullanılmasını sağlamak üzere, Program (Değişik ibare:RG-26/7/2024-32613) Portali üzerinden tek pencere mekanizması ile yürütülür. (3) Program kapsamında tanımlanan destekler, Öncelikli Ürün Listesindeki ürünlerin üretilmesine ilişkin yatırım projelerine kullandırılır. (4) Program kapsamında başvuru, değerlendirme ve izleme süreçlerine dair bilgi akışı ve iletişim, Program (Değişik ibare:RG-26/7/2024-32613) Portali vasıtasıyla Genel Müdürlük tarafından sağlanır. (5) Genel Müdürlük yatırım projelerinin hayata geçirilmesini kolaylaştırmak amacıyla yatırımcılara bilgi ve destek sağlayabilir. (6) Program amacına uygun yatırım projeleri için Ar-Ge, ticarileşme, sabit yatırım ve üretim süreçlerinden ilgili proje başvurusu kapsamında Komite tarafından gerekli ve uygun görülenleri kapsayacak şekilde uçtan uca destek sağlanır. (7) Program kapsamında desteklenecek yatırım projelerinde; yatırımcının, üretilecek temel ürünü satın alma potansiyeli olan proje paydaş(lar)ı ile temel ürünün geliştirme sürecinde ve temel ürüne yönelik talep konusunda iş birliği yapması beklenir. Öncelikli Ürün Listesi"
5,ÜÇÜNCÜ BÖLÜM,"– (1) (Değişik:RG-9/7/2025-32951) Öncelikli Ürün Listesi, orta-yüksek ve yüksek teknolojili sektörlerdeki ürünler ve bu sektörlerin gelişimi için kritik önemi haiz ürünler arasından, dış ticaret verileri, talep gelişimi, rekabet yoğunluğu gibi çeşitli kriterler dikkate alınarak Bakanlık tarafından tebliğle belirlenir. (2) (Mülga:RG-9/7/2025-32951) (3) (Değişik:RG-26/7/2024-32613) Yürürlükte olan Öncelikli Ürün Listesi ayrıca Program Portalinde yayımlanır. Belirli bir çağrı planı kapsamında desteklenecek ürünler, çağrı duyurusu esnasında yürürlükte olan Öncelikli Ürün Listesinde yer alan ürünlerin sadece bir kısmını kapsayacak şekilde belirlenebilir ve çağrı planının ek listesi olarak Program Portalinde yayımlanır. Belirli bir çağrı planı içerisinde yapılan tüm değerlendirmeler, çağrı planının eki olarak yayımlanan ürün listesine göre yapılır. Komite, Program Yönetimi, Ön Değerlendirme Komisyonu, Proje Komisyonu, Proje Paydaşı, Ar-Ge Yüklenicisi ve Proje Grubu(3) Komite"
6,,"– (1) (Değişik:RG-27/4/2021-31467) Program kapsamında kesin başvurusu tamamlanan projeleri değerlendirmek, projelerin desteklenmesine dair karar almak, destek sürecini izlemek ve izleme sürecinde karar almak üzere Komite oluşturulur. (2) (Değişik:RG-19/6/2020-31160) Komite, Program kapsamında proje komisyonlarının oluşturulmasına, bu Tebliğ ve ilgili mevzuatın başkaca hükümleriyle çelişmemek kaydıyla program süreçlerinin uygulanmasına ilişkin uygulama kararları almaya, hangi projelerin destekleneceğine, proje özelinde değerlendirme yaparak Program kapsamındaki destek unsurlarından hangilerinin kullandırılacağına, ilgili mevzuatta yer alan koşul ve sınırlara aykırı olmamak kaydıyla verilecek desteklerin miktar, tür ve sürelerine, projelerin izleme sürecinde revizyonuna, ilgili mevzuatta belirtilen hallerin gerçekleşmesi halinde destek sürecinin sonlandırılmasına dair karar organıdır. (3) (Değişik:RG-26/7/2024-32613) Komite, Sanayi ve Teknoloji Bakanlığından üç, KOSGEB’den bir, TÜBİTAK’tan bir üye olmak üzere beş asıl ve dört yedek üyeden oluşur. Bakanlık adına Komitede görev alacak Komite Başkanı ile iki asıl ve iki yedek üye Bakan tarafından belirlenir. KOSGEB ve TÜBİTAK adına Komitede görev alacak asıl ve yedek üye, ilgili kurumlar tarafından belirlenerek Genel Müdürlüğe bildirilir. Asıl üyelerin Komite toplantılarına katılamadığı durumlarda ilgili üye yerine belirlenmiş olan yedek üye toplantılara katılarak asıl üye ile aynı yetkiyle karar alma sürecinde yer alır. Komite Başkanının toplantıya katılamaması halinde asıl üyelerden biri Komiteye Başkanlık eder. Gerekli görülmesi durumunda, Komite toplantılarına mali ve/veya teknik konularda bilgilerine başvurulmak üzere diğer kamu kurum ve kuruluşlarının temsilcileri ile alanında teknik uzmanlığı bulunan kişiler davet edilebilir. (4) (Değişik:RG-26/7/2024-32613) Komite, en az 3 (üç) üye ile toplanır. (5) (Değişik:RG-27/4/2021-31467) Komite tarafından destek başvurusunun kabulüne ya da reddine ilişkin kararlar, 13 üncü maddede belirtilen kriterler üzerinden puanlama yöntemiyle alınır. Karar verilecek diğer hususlar için oy çokluğu aranır. Oyların eşitliği durumunda ise Komite Başkanının oyu yönünde çoğunluk sağlanmış sayılır. Program yönetimi"
7,,"– (Başlığı ile Birlikte Değişik:RG-27/4/2021-31467) (1) (Değişik:RG-26/7/2024-32613) Genel Müdürlük; programın temel hedefler, odak alanlar, yol haritaları, uygulama planları gibi esaslarını ilgili paydaşlarla iş birliği halinde belirler. Ayrıca Genel Müdürlük, programın yönetimine ilişkin aşağıda yer alan görevleri ifa eder: a) Bakanlık ve bağlı/ilgili kuruluşlar tarafından Program kapsamında yapılacak tüm işlemlere yönelik iletişim ve bilgi akışını sağlamak. b) Komite ve proje komisyonları arasında bilgi ve belge akışını sağlamak. c) Program Portalini yönetmek. (2) Genel Müdürlük; Program yönetiminin yanında, yatırım projelerinin hayata geçirilmesini kolaylaştırmak amacıyla yatırımcı adaylarına başvuru süreçlerinde destek olunması, yatırımlara yönelik sektörel iş birliklerinin oluşumuna katkı sağlanması gibi fonksiyonları da icra eder. (3) (Değişik:RG-26/7/2024-32613) Genel Müdürlük; çalışanları arasından, her bir yatırım projesi için Program Portali üzerinden proje koordinatörü görevlendirir. Ön değerlendirme komisyonları"
8,,"(Başlığı ile Birlikte Değişik:RG-26/7/2024-32613) (1) Program kapsamında kesin başvurusu tamamlanan projeler için Komite tarafından üç üyeden oluşan ön değerlendirme komisyonları oluşturulur. Ön değerlendirme komisyonu üyeleri bir tanesi başkan olacak şekilde Bakanlık ve/veya bağlı/ilgili kuruluşların çalışanları arasından ve ihtiyaç görülmesi halinde bağımsız değerlendiriciler arasından belirlenir. (2) Ön değerlendirme komisyonları, başvuruların nitelik ve niceliğine bağlı olarak sektör, proje ölçeği, proje sayısı gibi kıstaslara göre ihtiyaç adedince teşekkül ettirilir. (3) Ön değerlendirme komisyonu üyeleri, görevlendirildikleri projeye/projelere ilişkin ön değerlendirme kararını oluşturur ve Program Portaline yükler. (4) Ön değerlendirme kararlarına itiraz edilmesi veya Komitenin talep etmesi halinde ön değerlendirme komisyonu projelere ilişkin ön değerlendirme kararlarını Komiteye sunar. Proje komisyonları"
8,,"/A- (Ek:RG-26/7/2024-32613) (1) Program kapsamında ön değerlendirme kararı olumlu olup bağımsız değerlendirme süreci çağrı planında öngörülen süre içerisinde tamamlanan projeler için Komite tarafından beş üyeden oluşan proje komisyonları oluşturulur. Proje komisyonları, başvuruların nitelik ve niceliğine bağlı olarak sektör, proje ölçeği, proje sayısı gibi kıstaslara göre ihtiyaç adedince teşekkül ettirilir. Proje komisyonu üyeleri bir tanesi başkan olacak şekilde asıl görevlerini devam ettirmek kaydıyla en az birer temsilci TÜBİTAK, KOSGEB ve TUYSGM tarafından olmak üzere Bakanlık ve/veya bağlı/ilgili kuruluşların çalışanları arasından ve ihtiyaç görülmesi halinde bağımsız değerlendiriciler arasından belirlenir. (2) Proje komisyonu üyeleri, görevlendirildikleri projeye/projelere ilişkin değerlendirme sürecinde görev alıp Komite değerlendirmesi öncesinde, üyelerin değerlendirme ve görüşlerini içeren komisyon raporunu oluşturur ve Program Portaline yükler. Proje komisyonunun sekretarya hizmetleri proje koordinatörü tarafından sağlanır. Proje komisyonunun rapor oluşturma sürecine dayanak teşkil eden ve doğrudan proje komisyonu tarafından talep edilmiş veya edinilmiş ek bilgi ve belgelerin de proje koordinatörü vasıtasıyla Program Portaline ve proje dosyasına eklenmesi zorunludur. (Ek cümle:RG-9/7/2025-32951) Bakanlık veya KOSGEB personeli ile bağımsız değerlendiriciler arasından Komite tarafından görevlendirilen proje komisyonu üyeleri, komisyonlarının görev alanına giren ve Ar-Ge desteği talebi olan projeler için ilgili projenin Ar-Ge bileşeninin ekonomik yarara dönüşme potansiyelinin değerlendirilmesi amacıyla TÜBİTAK tarafından görevlendirilebilir. (3) Proje komisyonunun değerlendirme ve görüşlerini içeren komisyon raporu, Komite açısından öneri mahiyetindedir. Proje komisyonu, hazırlayacağı raporu çoğunluğun görüşlerini dikkate alarak oybirliğiyle kabul eder. Raporla ilgili katılmadığı veya ek bilgi mahiyetinde belirtilmesini gerekli gördüğü hususlar bulunan proje komisyonu üyeleri, rapora ek olarak şerhlerini ekleyebilirler. Proje paydaşı, Ar-Ge yüklenicisi ve proje grubu"
9,DÖRDÜNCÜ BÖLÜM,"(Başlığı ile Birlikte Değişik: RG-26/7/2024-32613) (1) Program kapsamında desteklerden yararlanacak yatırımcının, ürün hakkında teknik yönlendirme kapasitesi bulunan ve/veya ürünü satın alma talebine sahip olan bir veya daha fazla proje paydaşı ile iş birliği yapması beklenir. Başvuru sahibi, proje paydaşının temel ürünü satın almaya ilişkin iradesi ve niyetini belirttiği niyet mektubunu veya paydaş ile imzaladıkları uzlaşı protokolünü, kesin başvuru aşamasında Program Portaline yükleyebilir. Bu belgeleri sunamayanlar ise, proje paydaşının sağlayacağı katkıya dair destekleyici sair bilgi ve belgeleri kesin başvuru esnasında Program Portaline yükleyebilir. (2) Proje paydaşının projeye aşağıdaki katkılardan bir kısmı veya tamamını sunması beklenir: a) Proje kapsamında üretilecek temel ürünü satın almaya ilişkin irade ve niyet beyanı. b) Proje süresince yatırımcıya teknik ve mali açıdan rehberlik yapılması. c) Yatırımcının öngördüğü faaliyetlerin gerçekleşme durumunun izlenmesi. ç) Temel ürünün belirlenen standart ve spesifikasyonlara uygun şekilde üretildiğinin takip edilmesi. d) Yatırımcının proje süresince karşılaşabileceği zorluklara ortak çözümler üretilmesi. (3) Başvuru sahibi ile proje paydaşı arasındaki iş birliği 13 üncü maddenin yedinci fıkrasının (j) bendi kapsamında Komitenin değerlendirmesinde bir puanlama kriteri olarak dikkate alınır. Komite, projenin paydaş eşliğinde yürütülmesi koşulu ile destek kararı verebilir. Bu durumda, başvuru sahibinin proje kapsamında belirlediği paydaş(lar) ile aralarındaki iş birliğine dair uzlaşı protokolü ve paydaş beyan formu sunması gerekir. (4) Yatırım projesinin TÜBİTAK desteklerine konu olabilecek faaliyetleri içeren Ar-Ge kısmı için yatırımcı, Ar-Ge faaliyetlerinin tamamını veya bir kısmını yürütmek üzere bir veya daha fazla Ar-Ge yüklenicisi ile ortaklı Ar-Ge projesi sunabilir. Ar-Ge faaliyetlerinin tamamını başvuru sahibi firma dışındaki bir veya daha fazla Ar-Ge yüklenicisi gerçekleştirecekse, projenin Ar-Ge kısmı, Ar-Ge yüklenicileri tarafından, ortaklı Ar-Ge projesi olarak hazırlanabilir. Böyle bir iş birliği yapılması durumunda başvuru esnasında, başvuru sahibiyle Ar-Ge yüklenicileri arasında imzalanmış Fikri ve Sınai Mülkiyet Hakları Paylaşımı Protokolünün de Program Portaline yüklenmesi beklenir. (5) Bir değer zinciri içerisinde koordinasyon halinde bir sektör veya ekosistemde iş birliği sağlayarak atılım yapmayı hedefleyen farklı yatırımcılara ait birden çok projeyi içeren proje grupları için Programa başvuru yapılabilir. Herhangi bir proje grubu kapsamında başvuru yapılması durumunda proje grubunun hizmet ettiği ortak hedef açık bir şekilde tanımlanmalıdır. Proje grubunda yer alan projelerin, proje içeriğinde ilgili proje grubunda yer alacak diğer projelere atıfta bulunmak kaydıyla müstakil başvurular olarak sunulması gerekir. Proje grubunda yer alan her bir proje için proje grubu kapsamında ilgili projenin sağlaması öngörülen katkılar ve her bir projenin ilgili çağrı planına ve Programa uygunluk durumu dikkate alınmak suretiyle müstakil değerlendirme yapılır ve her bir proje için müstakil Komite Kararı alınır. Başvuru, Başvuruların Değerlendirilmesi ve Destek Unsurlarına İlişkin Esaslar (4) Başvuru"
10,,"– (1) Bakanlık, Öncelikli Ürün Listesindeki ürünlere yönelik olarak duyuru yapmak suretiyle çağrıda bulunur. (2) (Değişik:RG-26/7/2024-32613) Çağrı planları, çağrı kapsamında yer alacak sektör ve ürünler ile çağrı takvimi Bakanlık tarafından belirlenerek Program Portalinde duyurulur. (3) Programa sadece Türkiye’de yerleşik sermaye şirketleri başvurabilir. (4) (Değişik:RG-26/7/2024-32613) Birinci fıkrada belirtilen çağrıya istinaden Program kapsamındaki desteklerden yararlanmak isteyen yatırımcı, Program Portalinde duyurulan bilgi ve belgelerle Bakanlığa müracaat ederek çağrı planlarında öngörülen takvim ve yöntem çerçevesinde ön başvuru işlemini tamamlar. Ön başvuruda istenecek bilgi ve belgeler Program Portalinde yayımlanır. (5) (Değişik:RG-27/4/2021-31467) Program kapsamında desteklenecek yatırım projelerinde, çağrı duyurusunda yer alan ürünlere yönelik olma ve çağrı duyurusunda belirlenen asgari yatırım projesi tutarını karşılama koşulu aranır. (6) (Değişik:RG-27/4/2021-31467) Başvuru kapsamında birden çok ürünün üretilmesi hedeflenebilir. Bu ürünler arasından temel ürün olarak üretilmesi planlanan ürünün çağrı duyurusunda yer alan ürün listesinde bulunması zorunludur. Üretilmesi hedeflenen temel ürün haricindeki diğer ürünlerin proje bütünlüğü açısından; a) Temel ürünün ara girdisi olup projenin daha yüksek katma değer oranıyla hayata geçirilebilecek olmasına katkı sağlama, b) Temel ürünle aynı makine parkurunda üretilebilme, c) Kısmi bir ek yatırım ile üretilerek projenin katma değer tutarını artırabilme, niteliklerinden en az birini karşılaması gerekir. Çağrı kapsamında değerlendirmeye sunulan bir projede bu koşulları sağlayan ürünler için de program kapsamında yer alan destekler verilebilir. (7) (Değişik:RG-26/7/2024-32613) Ön başvuru ile yatırım projesine konu ürünün çağrı duyurusunun ek listesi olarak yayımlanan ürün listesinde yer alıp almadığı, öngörülen proje tutarının çağrı duyurusunda belirlenen asgari proje tutarı koşulunu karşılayıp karşılamadığı, yatırımcının ve yatırım projesinin çağrı planında belirlenen diğer temel kriterleri sağlayıp sağlamadığı Genel Müdürlük tarafından tespit edilir. Ön başvuru sürecinde sunulan bilgilerin incelenmesi neticesinde, Program ve çağrı duyurusu kapsamında belirlenen temel kriterlerin sağlanmadığının belirlenmesi durumunda, yatırımcıya eksikliklerin giderilmesi için Program Portali üzerinden bilgilendirme yapılarak beş iş gününden az olmamak kaydıyla düzeltme süresi verilir. Eksikliklerini, bildirilen süre içerisinde tamamlamayan yatırımcı, kesin başvuruda bulunma hakkını kaybeder. Ön başvuruda sunduğu bilgi ve belgelerin, Program ve çağrı duyurusu kapsamında belirlenen temel kriterleri sağladığı tespit edilen firma, kesin başvuru yapmaya hak kazanır. (8) (Değişik:RG-26/7/2024-32613) Ön başvuru sonrasında kesin başvuru yapmaya hak kazanan firma, çağrı planında öngörülen takvim dâhilinde, proje fizibilitesinin yanı sıra Program Portalinde yayımlanacak diğer bilgi ve belgeler ile kesin başvurusunu tamamlar. Genel Müdürlük yatırımcı tarafından sunulan tüm bilgileri üçüncü taraflar nezdinde kontrol ve teyide yetkilidir. (9) (Değişik:RG-26/7/2024-32613) Başvuruda, Bakanlığa sunulan bilgi, belge ve raporlar TÜBİTAK ve KOSGEB değerlendirme süreçlerinde de kullanılabilir. Projelerin Komite değerlendirmesine sunulması öncesinde 12 nci ve 13 üncü maddeler kapsamında yapılan detaylı incelemelerde, bu Tebliğde ve/veya çağrı planında yer alan koşulları sağlayamadığı tespit edilen başvurular, Genel Müdürlük tarafından Program Portali ve KEP adresi aracılığıyla değerlendirme dışı bırakılır. Genel Müdürlük tarafından bu madde hükümlerine göre yatırım projesi değerlendirme dışı bırakılan başvuru sahipleri, kararın kendilerine tebliğinden itibaren on beş iş günü içerisinde Genel Müdürlüğe itirazda bulunabilir. Bu kapsamda yapılan itirazlar, Genel Müdürlük tarafından değerlendirilerek karara bağlanır. (10) (Mülga:RG-26/7/2024-32613) Proje fizibilitesi"
11,,"– (Değişik:RG-27/4/2021-31467) (1) Her bir yatırım projesi başvurusu için, proje fizibilitesi sunulması zorunludur. Proje fizibilitesinde; a) İşletmenin mevcut durumu, b) İşletmenin organizasyon yapısı, yönetim ve insan kaynakları, c) Proje paydaşının ve/veya Ar-Ge yüklenicisinin bilgileri ve projeye sağlaması öngörülen katkılar, ç) Projenin tanımı ve kapsamı, d) İhtiyaç analizi, e) Pazar analizi, f) Proje yeri ve uygulama alanı, g) Projenin uygulama planı ve takvimi, ğ) Ar-Ge süreci, h) Üretime yönelik yatırım süreci, ı) Eş zamanlı Ar-Ge ve üretime yönelik yatırım süreçleri, i) Proje tutarı ve yıllara dağılımı, j) Projenin finansman kaynakları ve planı, k) Üretim ve satış programı, l) Program kapsamında talep edilen destek unsurları ve mali etki, m) Risk analizi, n) GZFT (güçlü yönler, zayıf yönler, fırsatlar, tehditler) analizi, bölümlerine yer verilmesi zorunludur. Bağımsız değerlendirme raporu"
12,BEŞİNCİ BÖLÜM,"– (Değişik:RG-27/4/2021-31467) (1) (Değişik:RG-26/7/2024-32613) Bakanlık tarafından yetkilendirilen bağımsız danışmanlık firmalarından biri tarafından hazırlanacak ve Program Portaline yüklenecek olan bağımsız değerlendirme raporunun, doğrudan yatırımcıdan kaynaklanan nedenlerle çağrı planında öngörülen süre içerisinde Program Portaline yüklenmediği durumda, proje başvuruları değerlendirme dışı bırakılarak reddedilmiş kabul edilir. (2) Bağımsız değerlendirme raporu hazırlanırken bağımsız danışmanlık firması tarafından yatırımcının yerinde incelemesinin yapılması zorunludur. (3) Bağımsız değerlendirme raporunda, proje fizibilitesinde yer alan bölümler bazında aşağıdaki hususları dikkate alan değerlendirmelere yer verilmesi zorunludur: a) Proje fizibilitesinde yer alan verilerin tutarlılığı. b) (Değişik:RG-26/7/2024-32613) Yatırımcının mali ve teknik yetkinlik açısından projenin gerekliliklerini karşılayabilme düzeyi. c) Projede üretime geçilmesini müteakiben on yıl süresince sağlanacağı öngörülen katma değer analizi. ç) Üretilmesi öngörülen ürünün, dünya ve Türkiye piyasalarındaki gelişim potansiyelinin geçmiş dünya ve Türkiye ticareti verilerinde gözlenen eğilimler üzerinden analizi. d) Projeye ilişkin incelemeyi yapan bağımsız danışmanlık firmasının genel görüş ve değerlendirmeleri. (4) KOBİ vasfı taşıyan yatırımcılar için bağımsız değerlendirme raporunun maliyeti, ilgili mevzuatta öngörülen usullere göre, karşılama oranı nispetince KOSGEB tarafından karşılanır. Büyük ölçekli yatırımcılar tarafından sunulan ve Komite tarafından TÜBİTAK Ar-Ge süreci desteklerinden yararlandırılması kararlaştırılan yatırım projeleri için bağımsız değerlendirme raporunun maliyeti, Ar-Ge süreci desteklerinin fiilen sağlanmaya başlamasını müteakiben, ilgili mevzuatta belirlenen limitler dahilinde TÜBİTAK tarafından karşılanır. Büyük ölçekli yatırımcılar tarafından sunulan ve Komite tarafından Ar-Ge süreci desteklerinden yararlandırılmayan projeler için bağımsız değerlendirme raporunun maliyeti karşılanmaz. (5) Bu maddenin uygulamasına ve bağımsız danışmanlık firmalarının yetkilendirilmesine ilişkin usul ve esaslar Bakanlık tarafından belirlenir. Başvuruların Değerlendirilmesi(6) Ön değerlendirme (Başlığı ile Birlikte Değişik:RG-26/7/2024-32613)"
13,,"(1) Program kapsamında kesin başvurusu tamamlanan projelerin her biri için ön değerlendirme komisyonu tarafından, sunulan proje içeriği dikkate alınarak aşağıdaki kriterlere göre ön değerlendirme kararı verilir. a) Projenin sektördeki emsal ürün özellikleri ve iyi uygulama örnekleri dikkate alınarak hazırlanmış olması, b) Projenin belirlenen formata ve proje sistematiğine uygun ve tutarlı hazırlanmış olması, c) Proje kapsamında üretilmesi hedeflenen ürünün ve proje içeriğinin çağrı planıyla uyumlu olması, ç) Aynı proje konusunda yatırımcıya ait başvuru tarihi itibarıyla açık yatırım teşvik belgesi bulunma durumu. (2) Ön değerlendirme komisyonu tarafından projenin bütçe ve kapsamı değişmeksizin proje önerisindeki açıklamaların detaylandırılması veya eksik belgelerin tamamlatılması amacıyla fizibilite dokümanlarının belirtilen eksiklikler doğrultusunda güncellenmesine yönelik revizyon kararı alınabilir. Revizyon kararı alınması durumunda talep edilen revizyonların yerine getirilmesi için yatırımcıya 5 günden az olmamak kaydıyla 15 güne kadar süre verilebilir. (3) Ön değerlendirme kararı olumsuz olan projeler değerlendirme dışı bırakılarak bu projeler için kesin başvuru sonrasındaki diğer değerlendirme süreçleri yürütülmez. (4) Değerlendirme dışı bırakılan proje sahipleri 15 gün içerisinde Genel Müdürlüğe itirazda bulunabilir. Bu itirazlar ön değerlendirme komisyonu tarafından değerlendirilerek Komite tarafından nihai karara bağlanır. Bağımsız değerlendirme"
13,,"/A- (Ek:RG-26/7/2024-32613) (1) Program kapsamında ön değerlendirme kararı olumlu olan her bir proje için çağrı takviminde öngörülen süre içerisinde bağımsız değerlendirme süreci yürütülür. (2) Bağımsız değerlendirme raporu, 12 nci madde hükümleri doğrultusunda yetkilendirilmiş bağımsız danışmanlık firmalarından biri tarafından hazırlanır. Proje değerlendirmesi"
13,,"/B- (Ek:RG-26/7/2024-32613) (1) Bağımsız değerlendirme süreci çağrı planında öngörülen süre içerisinde Program Portali üzerinden tamamlanan projeler detaylı değerlendirmeye tabi tutulur. (2) Proje konusu ürünün üretilebilmesi için Ar-Ge gereksinimi olduğu durumlarda, ilgili TÜBİTAK destek programı kapsamında, öngörülen proje planı çerçevesinde ürünün üretilmesinin teknik yönden mümkün olup olmadığının tespitini de kapsayacak şekilde Ar-Ge projesi değerlendirme süreci işletilir. Ar-Ge’ye ihtiyaç olmaksızın sadece üretime yönelik yatırımın gerekli olduğu veya Ar-Ge faaliyetinin sadece tamamlayıcı veya geliştirici mahiyette yapılmasının öngörüldüğü özel durumlarda, projenin üretime yönelik yatırım kısmı için başvurusu yapılan ürünün teknolojik hazırlık seviyesinin, ürünün ve yatırımcının teknik açıdan üretime hazır olup olmadığının, öngörülen proje planlaması çerçevesinde yapılacak faaliyetlerle ürünün üretilmesinin teknik yönden mümkün olup olmadığının tespiti için TÜBİTAK tarafından inceleme yapılır. Projenin bütçe ve kapsamı değişmeksizin proje önerisindeki açıklamaların detaylandırılması veya eksik belgelerin tamamlatılması amacıyla TÜBİTAK tarafından revizyon açılarak değerlendirme süreci işletilebilir. Bu fıkra kapsamında konusunun uygunluğuna göre 3/7/2014 tarihli ve 6550 sayılı Araştırma Altyapılarının Desteklenmesine Dair Kanun kapsamında desteklenen merkezler ve TÜBİTAK Enstitülerinden de TÜBİTAK tarafından hizmet alınabilir. (3) Yatırımcının KOBİ desteklerinden yararlanmak istemesi durumunda, projenin ilgili faaliyetleri içeren kısmı için Stratejik Ürün Destek Programı kapsamında talep edilen bilgileri sunması ve formları doldurması gerekir. Yatırımcının ve başvurusunun KOSGEB desteklerinden yararlanabilme açısından ilgili mevzuatta belirtilen koşulları karşılama durumu, KOSGEB tarafından kontrol edilerek, kontrol sonucu varsa eksik ve/veya hatalı bulunan hususlarla birlikte Genel Müdürlüğe bildirilir. Başvuruların kontrolü sonucu mevzuatta belirtilen koşulları karşılayan projeler için, proje gider kalemlerinin tür, miktar, süre ve tutar açısından projeye uygunluğu KOSGEB tarafından incelenerek, inceleme sonucu Genel Müdürlüğe bildirilir. (4)  (Değişik:RG-9/7/2025-32951) Başvuruların 9903 sayılı Karar ve 2016/9495 sayılı Karar kapsamındaki devlet desteklerinden yararlandırılması açısından değerlendirmeye tabi tutulabilmesi için ilgili mevzuat kapsamında talep edilen bilgi ve formlar yatırımcı tarafından Program Portali üzerinden yüklenir. Proje komisyonları tarafından Bakanlıkça sağlanabilecek devlet desteklerine ilişkin inceleme ve değerlendirme yapılarak görüş oluşturulur. (5) Yukarıdaki fıkralarda belirtilen inceleme ve değerlendirmeler, Bakanlıkça öngörülen takvim çerçevesinde eş zamanlı ve koordineli olarak yürütülür. (6) Yatırımcı, değerlendirme süreci içerisinde proje komisyonu tarafından proje sunumuna davet edilir. Proje sunumuna projenin sektörü ve konusuna göre Bakanlık sektör uzmanları, bağımsız değerlendiriciler ve/veya akademisyenler davet edilebilir. Proje komisyonu, proje inceleme sürecinde ve proje sunumu esnasında yatırımcıdan, proje dosyalarındaki eksik bilgi ve tutarsızlıkları gidermesini veya ilave bilgi sunmasını isteyebilir. Ar-Ge ihtiyacı bulunan ve TÜBİTAK değerlendirme sürecinde Ar-Ge desteklerinden yararlandırılmaları uygun bulunmayan projeler için, ihtiyaç duyulan Ar-Ge faaliyetlerinin yatırımcının kendi kaynaklarıyla karşılanma imkân ve planını içeren ek Ar-Ge finansman raporu istenir. Proje değerlendirme sürecinde KOSGEB ve TÜBİTAK tarafından desteklenmesi uygun görülmeyen yatırım unsurları için, daha önce yapılmış olan değerlendirmelerden bağımsız olarak proje komisyonu tarafından yatırım teşvik mevzuatına uygunluk açısından değerlendirme yapılır. (7) Proje komisyonları bu maddede belirtilen inceleme ve değerlendirmeler ışığında komisyon raporlarını oluşturur. Nihai değerlendirme"
13,ALTINCI BÖLÜM,"/C- (Ek:RG-26/7/2024-32613) (1) Proje komisyonlarınca değerlendirme süreci tamamlanan projeler, ilgili değerlendirme raporları ve komisyon raporuyla birlikte Komite değerlendirmesine sunulur. Komite, değerlendirmeye aldığı projelerin; a) Ülkemizin mevcut durumda veya gelecekte ortaya çıkabilecek kritik ihtiyaçlarını karşılayabilme, b) Ülkemizde üretim kapasitesi yetersiz olan ürünlerde arz güvenliğini sağlayabilme, c) Ülkemizin teknoloji açığı olan alanlarda teknoloji kapasitesini geliştirme, ç) Dış ticaret açığı verilen alanlarda ithalat bağımlılığını azaltma, d) Yüksek katma değerli olma, e) Ülkemizde üretimi kısıtlı olan yeni nesil teknolojiler kullanılarak üretim yapılmasını sağlayabilme, f) Farklı sektörlerde ülkemize rekabet gücü kazandırabilme, g) Etkileşimde olduğu sektörlerde teknolojik dönüşümü hızlandırma ve bu sektörlerin gelişimine katkı sağlayabilme, ğ) Yenilikçi ve Ar-Ge’ye dayalı yatırım olma, h) Cari işlemler dengesini olumsuz etkileyen ve hammadde sıkıntısı yaşanılan sektörlerde gerçekleştirilecek yüksek katma değerli işlenmiş ürünlerin üretimine yönelik yatırım olma, ı) Ülkemizin hammadde potansiyelinin değerlendirilmesine olanak sağlayan entegre üretime yönelik yatırım olma, i) Mali yeterliliğe sahip olma, j) Proje paydaşının alım taahhüdü ile talep bakımından desteklenmiş veya ulaşılabilir, yeterli ve gelişen pazar potansiyeline sahip ürünlerin üretilmesine yönelik olma, niteliklerinin ağırlıklandırıldığı, Program Portalinde yayımlanan proje değerlendirme formu üzerinden puanlama yapar. Komite, bu değerlendirmede (Ek ibare:RG-9/7/2025-32951) üyelerin yarısından fazlasından ve ortalama olarak 70 ve üzerinde puan alan projeler arasında stratejik öncelikler, pazar rekabet koşulları, çağrı destek bütçesi, proje süresi gibi kısıtlar ve kriterlere göre önceliklendirme yapmak suretiyle desteklenecek projeleri belirler. (2) (Değişik cümle:RG-9/7/2025-32951) Komite, üyelerin yarısından fazlasından ve ortalama olarak 70 ve üzerinde puan alan projelerin talep edilen destek türlerinde değişiklik yapılması da dahil olmak üzere revize edilmesine, yatırımcılardan ilave bilgi istenmesine karar verebilir. Komite tarafından revize edilip tekrar sunulmasına karar verilen projeler için proje komisyonları tarafından revize başvurunun değerlendirilmesi amacıyla yeni bir rapor oluşturulur. Komite, bu durumda, projeler ile ilgili KOSGEB ve TÜBİTAK tarafından inceleme ve değerlendirme yapılmasını talep edebilir. Komite bu doğrultuda, projenin yeniden değerlendirme süreci için çağrı planında öngörülen tarih kısıtlamalarına bağlı kalmaksızın yeni bir takvim belirleyebilir. (3) Komite, destekleme kararı verilen projeler için hangi destek unsurlarının tanımlanacağına ve ilgili mevzuatta yer alan sınır ve koşullar çerçevesinde kalmak kaydıyla destek unsurlarının miktar ve sürelerine karar (Değişik ibare:RG-9/7/2025-32951) verme yetkisine sahiptir. Komite tarafından desteklenmeye uygun görülen projeler için; her bir yatırım projesi unsurunun birden çok destek türünden yararlandırılmaması koşuluyla TÜBİTAK, KOSGEB ve Bakanlık desteklerini bir arada ve/veya münhasıran içeren destek paketi tanımlanabilir. Desteklenmeye uygun görülen projeler kapsamında; KOSGEB, TÜBİTAK veya diğer kamu kurum ve kuruluşları tarafından sağlanan desteklerden yararlanılarak veya Komite tarafından uygun görülmek kaydıyla firma kaynaklarıyla gerçekleştirilen yatırım harcamaları, (Değişik ibare:RG-9/7/2025-32951) teşvik belgesine konu yatırımın bütünlüğünün sağlanması kapsamında değerlendirilebilir. Komite destek kararlarında, projenin sürdürülebilirliğini ve öngörülen katma değeri üretmesini temin etmek amacıyla proje özelinde çeşitli koşullara yer verebilir, farklı karar formatları oluşturabilir. TÜBİTAK tarafından Ar-Ge desteklerinden yararlandırılmaları uygun bulunmayan projeler için Komite tarafından, Bakanlık ve/veya KOSGEB desteklerini içeren destek paketi tanımlanabilir. (4) Komite tarafından desteklenmesine karar verilen projeler için tanımlanan üretime yönelik yatırım destekleri, varsa salt Ar-Ge sürecinin TÜBİTAK desteklerinden yararlanılarak ve/veya yatırımcının kendi kaynaklarıyla başarıyla tamamlandığının TÜBİTAK tarafından onaylandığının Genel Müdürlük tarafından TUYSGM ve/veya KOSGEB’e bildirilmesini müteakiben yürürlüğe girer. Ancak, proje fizibilitesinde Ar-Ge süreciyle eş zamanlı üretime yönelik yatırım süreci öngörülmesi veya yatırımcının izleme sürecinde talep etmesi halinde Komite, üretime yönelik yatırım desteklerinin Ar-Ge süreci tamamlanmadan önce başlamasına karar verebilir. (5) Destek kararı esnasında KOBİ vasfı taşıyan ve KOSGEB desteği tanımlanan firmalar, proje uygulama süreci içerisinde KOBİ vasfını yitirseler dahi destek kararında öngörülen koşul ve süreler dahilinde KOSGEB desteklerinden yararlanmaya devam eder. Destek Unsurlarına İlişkin Esaslar(7) Destek türleri (Değişik Başlık:RG-27/4/2021-31467)"
14,,"– (1) (Değişik:RG-27/4/2021-31467) Bu Program kapsamında desteklenmesine karar verilen yatırım projeleri için, Ar-Ge destekleri ve/veya üretime yönelik yatırım destekleri tek pencere uygulaması çerçevesinde tanımlanır. (2) Bu Program kapsamında desteklenmesine karar verilen projeler; ilgili TÜBİTAK destek programı kapsamında TÜBİTAK tarafından, KOSGEB Stratejik Ürün Destek Programı kapsamında KOSGEB tarafından, (Değişik ibare:RG-9/7/2025-32951) 9903 sayılı Karar veya 2016/9495 sayılı Karar hükümleri çerçevesinde Bakanlık tarafından sağlanan desteklerden yararlandırılabilir. (3) İkinci fıkrada belirtilen destekler, KOSGEB, TÜBİTAK ve Bakanlık tarafından ilgili kurumların kendi mevzuatı çerçevesinde uygulanır. Projelerin hangi destek unsurlarından yararlandırılacağı ise ilgili mevzuatta yer alan sınır ve koşullar çerçevesinde kalmak kaydıyla Komite tarafından belirlenir. Komitenin destek kararları KOSGEB, TÜBİTAK ve Bakanlık yatırım teşvikleri açısından bağlayıcı niteliktedir. Program kapsamında yatırımlara sağlanacak Bakanlık destekleri"
15,,"– (Değişik:RG-27/4/2021-31467) (1) (Değişik:RG-9/7/2025-32951) Programa kesin başvurusu tamamlanan yatırım projeleri için Komite tarafından, 9903 sayılı Karar veya 2016/9495 sayılı Karar kapsamında destek verilmesine dair değerlendirme yapılır. (2) (Değişik:RG-9/7/2025-32951) Komite, Program kapsamında desteklenmesine karar verdiği yatırım projelerinden, nitelikleri ve destek ihtiyaçlarına istinaden uygun gördüklerinin, 9903 sayılı Karar kapsamında Teknoloji Hamlesi Programı çerçevesinde desteklenmesine karar verebilir. (3) (Değişik:RG-26/7/2024-32613) Program kapsamında Komite tarafından desteklenmesine karar verilen yatırım projelerinden, ilgili karardaki gerekli koşulları sağlayan ve nitelikleri ve destek ihtiyaçlarına istinaden Komite tarafından uygun bulunanlar, ayrı bir başvuru ve değerlendirmeye gerek olmaksızın 17/10/2016 tarihli ve 2016/9495 sayılı Yatırımlara Proje Bazlı Devlet Yardımı Verilmesine İlişkin Bakanlar Kurulu Kararı kapsamında desteklenmesi için TUYSGM tarafından Cumhurbaşkanı onayına sunulur ve Cumhurbaşkanı tarafından desteklenmesi uygun bulunan yatırım projeleri için Cumhurbaşkanı kararı yayımlanır. (4) (Değişik:RG-9/7/2025-32951) İkinci fıkra kapsamında Komite tarafından ve üçüncü fıkra kapsamında Cumhurbaşkanı kararıyla desteklenmesine karar verilen yatırım projeleri için ayrı bir başvuru ve değerlendirmeye gerek olmaksızın TUYSGM tarafından teşvik belgesi düzenlenir. Komite tarafından teşvik belgesi başlangıç tarihinin kesin başvuru tarihi olmasının uygun görüldüğü durumlarda; başvuru tarihi ile teşvik belgesinin düzenlenme tarihi arasında geçen süre, proje için Komite tarafından uygun görülen süreye ilave edilerek teşvik belgesinin süresi belirlenir. Teşvik belgesi kapsamında sağlanacak devlet yardımlarına ilişkin iş ve işlemler, ilgili mevzuat çerçevesinde TUYSGM tarafından yürütülür. Program kapsamında sağlanacak TÜBİTAK destekleri"
16,,"– (Değişik:RG-27/4/2021-31467) (1) Program kapsamında Ar-Ge destekleri TÜBİTAK tarafından, ilgili TÜBİTAK destek programı çerçevesinde sağlanır. (2) Kesin başvurusu tamamlanmış projelerden Ar-Ge ihtiyacı olanlar, ilgili mevzuatında öngörülen usul ve esaslar çerçevesinde TÜBİTAK tarafından değerlendirmeye tabi tutulur. TÜBİTAK tarafından Ar-Ge desteği sağlanabilecek projeler, Genel Müdürlüğe bildirilir. Komite, TÜBİTAK’ın olumlu görüş verdiği projelerden bir kısmı veya tamamı için Ar-Ge desteği kararı alabilir. (3) TÜBİTAK’ın Ar-Ge desteği sağlamayı uygun bulmadığı projeler için, TÜBİTAK destekleri Komite tarafından tanımlanamaz. Ancak Komite bu projelere ilişkin, gerekli gördüğü Ar-Ge faaliyetlerinin yatırımcı tarafından kendi kaynaklarıyla yürütülmesini, Program kapsamındaki diğer destek unsurlarının kullandırılması için şart koşabilir. (4) Bir veya daha fazla Ar-Ge yüklenicisiyle ortaklı Ar-Ge yapılması planlanan projeler için Komitenin Ar-Ge desteği tanımlaması durumunda, ilgili TÜBİTAK destek programı hükümleri çerçevesinde, ortaklı Ar-Ge sürecine dahil olan yatırımcı ve/veya Ar-Ge yüklenicilerine destek sağlanır. Program kapsamında sağlanacak KOSGEB destekleri"
17,YEDİNCİ BÖLÜM(8),"– (1) (Değişik:RG-26/7/2024-32613) Yatırımcının KOBİ olduğu yatırım projeleri yatırımcının talebi doğrultusunda, KOSGEB tarafından Stratejik Ürün Destek Programı hükümleri çerçevesinde sağlanan desteklerden yararlandırılabilir. (2) (Değişik:RG-19/6/2020-31160) Komite, KOSGEB tarafından sağlanacak destek kalemleri ve miktarlarını, ilgili mevzuatta yer alan sınırlar çerçevesinde belirleyebilir. Komitenin aldığı destek kararı, KOSGEB tarafından kendi ilgili mevzuatı çerçevesinde ayrı bir değerlendirme yapılmaksızın uygulanır. (3) (Değişik:RG-19/6/2020-31160) KOSGEB desteklerinin Komite tarafından tanımlanması için başvuruda bulunacak KOBİ’lerin, 5/8/2009 tarihli ve 2009/15431 sayılı Bakanlar Kurulu Kararıyla yürürlüğe konulan KOSGEB Tarafından Verilecek Hizmetler ve Desteklerden Yararlanacak Küçük ve Orta Büyüklükteki İşletmelere İlişkin Sektörel ve Bölgesel Önceliklerin Belirlenmesi Hakkında Karar ile tespit edilen sektörlerde faaliyet göstermesi şartı aranır. İzleme, Revizyon, Sonlandırma ve Tamamlama İzleme"
18,,"– (Değişik:RG-26/7/2024-32613) (1) Destek kapsamına alınan her bir projenin izlemesi, Ar-Ge ve/veya üretime yönelik yatırım faaliyetleri süresince ve bu faaliyetlerin tamamlanmasını müteakiben olmak üzere iki aşamalı yapılır. Her bir projenin izlemesi ve değerlendirmesi, sağlanan destek unsurlarının mahiyetine göre, TUYSGM, TÜBİTAK ve/veya KOSGEB tarafından yapılır ve ilgili belgeler Program Portaline yüklenir. (2) (Değişik:RG-9/7/2025-32951) Yatırım sürecinde teşvik belgeli yatırımcıların yerinde incelemesi yılda bir kez TUYSGM tarafından yapılır veya 9903 sayılı Karar kapsamında tamamlama ekspertizi için görevlendirilen kurum ve kuruluşlara yaptırılır. İlgili projeden sorumlu olan proje koordinatörü de izleme döneminde yerinde inceleme çalışmalarına gözlemci sıfatıyla katılım sağlayabilir. 9903 sayılı Karar kapsamında yatırım ilerleme raporunun sunulmuş olması bu Tebliğ kapsamındaki izleme gerekliliklerini ortadan kaldırmaz. Ancak ilgili izleme döneminde ibraz edilmiş olan yatırım ilerleme raporu da hazırlanan izleme belgesi ile birlikte TUYSGM tarafından Genel Müdürlüğe iletilir. (3) Program kapsamında destek kararı alınmış projeler için Ar-Ge ve üretime yönelik yatırım süreleri ayrı ayrı değerlendirilir. Ar-Ge ve üretime yönelik yatırım süreçlerinde yaşanan gecikmeler birbirini etkilemez ve yatırımcının talep etmesi halinde, projelere ilişkin değerlendirme süreçlerinde geçen süreler, TUYSGM, TÜBİTAK ve/veya KOSGEB tarafından  ilgili mevzuatlarında yer alan hükümler çerçevesinde söz konusu projenin Ar-Ge ve üretime yönelik yatırım sürelerine eklenebilir. (4) Proje koordinatörü tarafından, TUYSGM, TÜBİTAK ve/veya KOSGEB tarafından yapılan izlemelerde sunulan bilgi ve belgeler dikkate alınarak yılda bir kez temel proje ilerleme bilgilerini içeren proje izleme formu hazırlanır. (5) İzleme süreci içerisinde Genel Müdürlük tarafından yatırımcıdan ek bilgi talep edilebilir. (6) Proje kapsamındaki faaliyetlerin tamamlanmasını müteakiben on yıl süresince projenin sağladığı katma değer tutarı, yatırımcı tarafından yıllık bazda yeminli mali müşavir raporuyla hesaplattırılarak izleyen yılın ilk izleme dönemi içerisinde Genel Müdürlüğe sunulur. (7) Program izleme ve değerlendirme raporu ve özel olarak talep edilmesi halinde proje bazındaki izleme rapor ve bilgileri yılda bir kez Komiteye sunulur. Revizyon"
19,,"– (Değişik:RG-27/4/2021-31467) (1) (Değişik:RG-26/7/2024-32613) Yatırımcı, üretime yönelik yatırım süreci içerisinde KOSGEB ve Bakanlık tarafından desteklenmekte olan yatırım kısımlarının her biri için en fazla altı defa revizyon talebinde bulunabilir. Revizyon talebi, Program Portali üzerinden yapılır. (2) (Değişik:RG-26/7/2024-32613) Yatırımcı, üretime yönelik yatırım sürecine ilişkin revizyon taleplerini Program Portali üzerinden yapar. Bir revizyon talebi yapılması üzerinden 6 ay geçmeden yeni bir revizyon talebi yapılamaz. (3) (Değişik:RG-26/7/2024-32613) Ar-Ge süreci desteklerinden yararlanması uygun bulunan projeler için, Ar-Ge sürecine ilişkin revizyon talebi doğrudan TÜBİTAK tarafından karara bağlanarak Genel Müdürlüğe bildirilir. Talep edilen Ar-Ge revizyonlarının proje kapsamında Komite tarafından uygun görülen nihai hedefleri etkileyecek mahiyette olması durumunda, Genel Müdürlük tarafından TÜBİTAK revizyon talebi Komite takdirine arz edilebilir. Ar-Ge sürecine ilişkin yapılan revizyonlara bağlı olarak üretime yönelik yatırım sürecinde yapılan revizyonlar, yatırımcının üretime yönelik yatırım süresi boyunca talep etme hakkı bulunan revizyon sayısı kapsamı dışında değerlendirilir. (4) (Değişik:RG-9/7/2025-32951) Teşvik belgesi kapsamında desteklenen projeler için; yatırım unsurlarında bir değişiklik oluşturmadan sadece fiyat güncellemesi içeren değişiklik talepleri, herhangi bir oran sınırlamasına tabi olmaksızın TUYSGM tarafından sonuçlandırılır. Yatırımın karakteristiğine ilişkin bir değişiklik oluşturmadan yatırım unsurlarındaki ekleme ve çıkarma gibi işlemlerden kaynaklı değişikliğe uğrayan kalemler açısından, proje için yatırım büyüklüğünün belirlendiği ilk Komite Kararı veya değişikliğe uğradığı son Komite Kararının alındığı yıldan itibaren işlemin yapıldığı yıla kadar yeniden değerleme oranının uygulanmasıyla güncellenmiş tutarın yüzde 25 azı veya fazlası ile belirlenen aralık dikkate alınır. Teşvik belgesine kayıtlı öngörülen sabit yatırım büyüklüğünün; bu aralığın dışına çıkmasına neden olmayan değişiklik talepleri de TUYSGM tarafından sonuçlandırılır. Ayrıca, TÜBİTAK veya KOSGEB tarafından destek kapsamına alınmış olan yatırım unsurları, yatırımcının talebi olması halinde ve yatırım teşvik mevzuatına uygun olmak koşuluyla yeni bir Komite Kararına ihtiyaç olmaksızın TÜBİTAK veya KOSGEB destek kapsamından çıkarılmış olmak kaydıyla teşvik belgesi kapsamına dahil edilebilir. Bu çerçevede doğrudan TUYSGM tarafından yapılan değişiklikler, yatırımcının üretime yönelik yatırım süresi boyunca talep etme hakkı bulunan revizyon sayısı kapsamı dışında değerlendirilir ve 6 aylık yeniden revizyon talebinde bulunma süresinin uygulanması açısından dikkate alınmaz. Ayrıca, bu çerçevede yapılan değişikliklerin Genel Müdürlüğe bildirilerek proje dosyasına eklenmesi zorunludur. KOSGEB tarafından desteklenmesi kararlaştırılmış yatırım süreçleri açısından, KOSGEB Stratejik Ürün Destek Programı kapsamındaki faaliyet-zaman planı ve gider kalemlerinde değişiklik yapılmasına ilişkin revizyon talepleri doğrudan KOSGEB tarafından karara bağlanarak Genel Müdürlüğe bildirilir. (5) (Değişik:RG-26/7/2024-32613) Üretime yönelik yatırım desteklerinden yararlanmakta olan projeler için dördüncü fıkrada tanımlanmış değişiklikler haricindeki değişiklikleri içeren revizyon talepleri, revizyonun KOSGEB tarafından desteklenmesi kararlaştırılmış yatırım süreçlerini kapsaması halinde, KOSGEB tarafından, yatırım teşvik belgesi kapsamındaki yatırım süreçlerini kapsaması halindeyse TUYSGM tarafından ilgili süreçlerin incelenmesinin tamamlanmasını müteakiben, Genel Müdürlük aracılığıyla Komiteye sunulur. Yatırımcı, revizyon sürecinde Genel Müdürlük tarafından projenin ilerlemesine ilişkin görüşlerini belirtmek üzere proje sunumuna davet edilebilir. Genel Müdürlük tarafından revizyon talebine ilişkin görüş oluşturularak Komiteye sunulur. (6) Revizyon yapılmasının öngörüldüğü durumlarda, sağlanması öngörülen on yıllık katma değer tutarı hedefi de revizyon kapsamında yapılması öngörülen değişiklikler dikkate alınarak yatırımcı tarafından revize edilir. (7) (Değişik:RG-26/7/2024-32613) Komite, yatırımcının talebi üzerine veya izleme sürecinde sunulan bilgilere istinaden projeler hakkında resen revizyon değerlendirmesi yapmaya ve revizyon kararı almaya yetkilidir. 15 inci maddenin üçüncü fıkrası kapsamında sağlanan desteklere ilişkin revizyon kararları TUYSGM tarafından Cumhurbaşkanının onayına sunulur. Sonlandırma"
20,,"– (Değişik:RG-27/4/2021-31467) (1) Komite, izleme dönemlerinde sunulan bilgilere istinaden yatırım projesinin başlangıcından itibaren gerçekleşen toplam yatırım projesi tutarının güncel değerinin, ilgili izleme dönemine kadar gerçekleşmesi öngörülen toplam yatırım projesi tutarının güncel değerinin yüzde ellisinden az olması halinde, bu duruma yol açan nedenleri değerlendirerek proje bazında sonlandırma kararı almaya yetkilidir. 15 inci maddenin üçüncü fıkrası kapsamında Bakanlık desteklerinden yararlandırılan projeler için sonlandırma kararı Cumhurbaşkanının onayına sunulur. (2) TÜBİTAK tarafından desteklenen Ar-Ge faaliyetleri içeren projelerde, Ar-Ge aşaması devam etmekteyken TÜBİTAK, ilgili destek programının uygulama esasları hükümleri çerçevesinde sonlandırma kararı almaya yetkilidir. TÜBİTAK tarafından sonlandırma kararı alınan projeler için TÜBİTAK tarafından ilgili mevzuat hükümleri uygulanır. Diğer destek unsurları açısından projenin desteklenip desteklenmeyeceğine Komite karar verir. (3) KOSGEB tarafından desteklenen faaliyetleri içeren projelerde, KOSGEB tarafından belirlenen Stratejik Ürün Destek Programı Uygulama Esasları hükümleri çerçevesinde sonlandırma kararı almayı gerektiren durumlarda KOSGEB tarafından Komiteye görüş sunulabilir. KOSGEB destekleri açısından sonlandırma kararı verilmesi durumunda sağlanmış olan KOSGEB desteklerinin geri alınıp alınmayacağına ve diğer destek unsurları açısından projenin desteklenip desteklenmeyeceğine Komite karar verir. (4) (Değişik:RG-9/7/2025-32951) Teşvik belgesi kapsamında desteklenmekteyken, Komite tarafından veya Cumhurbaşkanınca sonlandırma kararı verilen projeler, Program kapsamından çıkarılır. Bu projeler için, TUYSGM tarafından değerlendirme yapılarak diğer teşvik uygulamalarından yatırımın niteliklerine göre en uygun görülen program kapsamında teşvik belgesi düzenlenebilir. Bu durumda olan projeler için tabi oldukları yeni teşvik uygulamasına kıyasla Program kapsamında fazladan sağlanmış olan destek unsurları ilgili mevzuat hükümlerine göre geri alınır. Yeni bir teşvik uygulamasına geçirilmeyerek teşvik belgesi sonlandırılan yatırımlar için ise ilgili mevzuat hükümleri çerçevesinde sağlanan destekler geri alınır. (5) (Ek:RG-26/7/2024-32613) Program kapsamında kabul kararı alınmış projeler için tanımlanmış olan destekler, firmanın Programdan ayrılma veya projeden çekilme talebinde bulunması halinde sonlandırılır. Destek süreçlerinin sonlandırılmasına yönelik işlemler, Genel Müdürlük koordinasyonunda ilgili mevzuat hükümleri dikkate alınarak KOSGEB/TÜBİTAK/TUYSGM tarafından yürütülür. Tamamlama"
21,SEKİZİNCİ BÖLÜM(9),"– (Değişik:RG-27/4/2021-31467) (1) (Değişik:RG-9/7/2025-32951) Yatırım projesi kapsamında öngörülen üretime yönelik yatırım süresinin bitiminden sonra yatırımcı, üç ay içerisinde projenin tamamlanma durumu konusunda karar alınması talebiyle Program Portali üzerinden başvuruda bulunur. Yatırımcının bu süre zarfında başvuruda bulunmaması halinde, Genel Müdürlük tarafından resen tamamlama süreci başlatılır. Desteklere konu olan ilgili yatırım unsurlarının hedeflere uygun olarak tamamlanma durumu, sorumlu bulunulan desteklere göre TUYSGM ve/veya KOSGEB tarafından yerinde inceleme yapılarak tespit edilir. İlgili projeden sorumlu olan proje koordinatörü tamamlama döneminde yerinde inceleme çalışmalarına gözlemci sıfatıyla katılım sağlayabilir. TUYSGM ve/veya TUYSGM tarafından 9903 sayılı Karar kapsamında görevlendirilecek kurum ve kuruluşlar tarafından başarısızlıkla tamamlandığı tespit edilen projeler, Program kapsamından çıkarılır. Bu projeler için, TUYSGM tarafından değerlendirme yapılarak diğer teşvik uygulamalarından yatırımın niteliklerine göre en uygun görülen program kapsamında teşvik belgesi düzenlenebilir. Bu durumda olan projeler için, tabi oldukları yeni teşvik uygulamasına kıyasla Program kapsamında fazladan sağlanmış olan destek unsurları ilgili mevzuat hükümlerine göre geri alınır. Yeni bir teşvik uygulamasına geçirilmeyerek belgesi sonlandırılan yatırımlar için ise ilgili mevzuat hükümleri çerçevesinde sağlanan destekler geri alınır. (2) (Değişik:RG-26/7/2024-32613) Başarılı bir şekilde tamamlanan projeler için, proje faaliyetlerinin tamamlanması sonrası izleme sürecine on yıl boyunca devam edilir. (3) Proje faaliyetlerinin tamamlanması sonrası izleme süreci boyunca, her yılın ilk izleme döneminde, yatırımcıya sağlanan toplam destek düzeyinin güncel değeri, proje sürecinin başından beri yıllık bazda sağlanan toplam destek tutarı, sigorta primi (Değişik ibare:RG-9/7/2025-32951) desteği ve sigorta primi işveren hissesi desteği kapsamında sağlanan desteklerin brüt asgari ücret artış oranıyla, fiili yatırım harcaması nedeniyle hak kazanılmış yatırıma katkı tutarının güncel değeri ve diğer destek unsurları kapsamında sağlanan desteklerin ise yeniden değerleme oranıyla güncellenmiş hallerinin toplanması suretiyle hesaplanır. (4) Projenin beş yıllık işletme süresini takip eden izleme döneminde, başvuruda öngörülen yıllık katma değer tutarlarının güncel değerleri, yeniden değerleme oranları kullanılarak hesaplanır. Bu değerlerin toplanması suretiyle işletme döneminin ilk beş yılı için hedeflenen birikimli katma değer tutarının güncel değeri elde edilir. (5) Proje faaliyetlerinin tamamlanması sonrası izleme süreci boyunca, her yılın ilk izleme döneminde, proje kapsamında sağlanan birikimli katma değer tutarı, yatırımcı tarafından yeminli mali müşavir raporları ile tevsik edilen yıllık katma değer tutarlarının güncel değerlerinin toplanması suretiyle hesaplanır. (6) Aşağıdaki bentlerde sayılan hallerin gerçekleşmesi durumunda, 15 inci maddenin ikinci fıkrası kapsamında sağlanan Bakanlık destekleri sonlandırılır; 15 inci maddenin üçüncü fıkrası kapsamında sağlanan Bakanlık desteklerinin sonlandırılması hususu Cumhurbaşkanının onayına sunulur: a) Beş yıllık işletme dönemi sonunda, beşinci fıkraya göre hesaplanan beş yıllık birikimli katma değer tutarının, dördüncü fıkraya göre hesaplanan hedeflenen beş yıllık birikimli katma değer tutarının yüzde ellisini aşamadığının tespit edilmesi. b) Üçüncü fıkraya göre hesaplanan yatırımcıya sağlanan toplam destek düzeyinin güncel değerinin, proje faaliyetleri kapsamında gerçekleştirilen harcamaların toplam güncel değerini geçtiğinin tespit edilmesi. (7) Yatırımcı tarafından talep edilmesi halinde, altıncı fıkrada yer alan hükümler çerçevesinde destekleri sonlandırılan projeler için TUYSGM tarafından yapılacak değerlendirme sonucunda, tamamlama vizesi aşamasında yapılmış olan tespitler dikkate alınarak diğer teşvik uygulamaları çerçevesinde teşvik belgesi düzenlenebilir. Bu fıkra kapsamında teşvik belgesi uygulamasının değiştirilmesi durumunda, Program kapsamında sağlanan destekler durdurulur ve varsa fazladan sağlanan destekler geri alınmaz. Yatırım projeleri, tabi oldukları yeni teşvik uygulamasına göre varsa kalan sürede işletme dönemi desteklerini almaya devam eder. Çeşitli ve Son Hükümler Diğer hükümler"
22,,"– (Değişik:RG-9/7/2025-32951) (1) Bu Tebliğde hüküm bulunmayan konulardan TÜBİTAK ve KOSGEB desteklerine ilişkin olanlar için ilgili kurumların mevzuat hükümleri uygulanır. Bakanlık destekleri ve diğer hüküm bulunmayan konularda ise 21/6/2025 tarihli ve 32933 sayılı Resmî Gazete’de yayımlanan Yatırımlarda Devlet Yardımları Hakkında Kararın Uygulanmasına İlişkin Tebliğ (Tebliğ No: 2025/1) hükümleri uygulanır. (2) 9903 sayılı Karar ve/veya 2016/9495 sayılı Karar kapsamında süresi devam eden teşvik belgeleri için Program kapsamındaki  desteklerden yararlanmak üzere başvuru yapılamaz. Ayrıca, aynı yatırım projesine yönelik olarak 9903 sayılı Karar ve/veya 2016/9495 sayılı Karar kapsamındaki diğer uygulamalar için Bakanlığa başvurulması halinde Programa başvuru yapılamaz. (3) Program kapsamında değerlendirme süreci devam eden yatırım projeleri için, yatırımcı, Sektörel Teşvik Sistemi kapsamında yer alan diğer teşvik uygulamalarından yararlanmak amacıyla Programa kesin başvuru tarihinden itibaren geçerli olmak üzere teşvik belgesi başvurusu yapabilir. Program kapsamındaki başvurunun olumlu sonuçlanması durumunda Sektörel Teşvik Sistemi kapsamında düzenlenen belgeye ilişkin destekler Teknoloji Hamlesi Programına uygun olacak şekilde revize edilebilir. (4) Program kapsamında, Program Portali üzerinden yapılacak başvurular için gerçek kişilerin yatırımcılar adına yetkilendirilmesi işlemleri, teşvik belgesi işlemlerinin elektronik ortamda yürütülmesine ilişkin mevzuat hükümlerine göre yapılır. Bir veya daha fazla Ar-Ge yüklenicisiyle ortaklı Ar-Ge yapmayı öngören projeler için Ar-Ge yüklenicisi adına Ar-Ge başvuru formlarını tamamlayacak gerçek kişinin de aynı usulle Ar-Ge yüklenicisi adına yetkilendirmesinin yapılmış olması gerekir. Anılan mevzuat kapsamında yetkilendirilmesi TUYSGM tarafından yapılmış kişiler için tekrar yetkilendirme yapılması gerekmez. Yetkilendirilmesi yeni yapılacak başvuru sahiplerinin, kesin başvuru yapmaya hak kazanabilmeleri için yetkilendirme işlemini tamamlamış olmaları gerekir."
GEÇİCİ 1,,"– (Ek:RG-5/12/2019-30969) (1) Bu maddeyi ihdas eden Tebliğ, yayımı tarihinde açık bulunan çağrı planlarının devam etmekte olan süreçlerine de uygulanır."
GEÇİCİ 2,,"– (Ek:RG-19/6/2020-31160) (1) Bu maddeyi ihdas eden Tebliğ, yayımı tarihinde açık bulunan çağrı planlarının devam etmekte olan süreçlerine de uygulanır."
GEÇİCİ 3,,"(Değişik:RG-26/7/2024-32613) (1) Bu maddeyi ihdas eden Tebliğ, yayım tarihinden önce yapılmış olan revizyon taleplerinin değerlendirilmesi açısından da uygulanır. Ancak bu talepler için altı aylık yeniden revizyon başvurusu yapılamaması süresi işletilmez."
GEÇİCİ 4,,"– (Ek:RG-9/7/2025-32951) (1) Bu maddeyi ihdas eden Tebliğin yayımı tarihinden önce yapılmış olan başvurular ve bu başvurulara ilişkin Komite Kararlarına yönelik tüm işlemler, 19 uncu maddenin dördüncü fıkrası kapsamında yapılan revizyon talepleri hariç olmak üzere başvuru tarihinde yürürlükte olan mevzuat hükümlerine göre sonuçlandırılır. (2) 1/8/2024 tarihi itibarıyla açılan Yükselen Yenilikçi Teknolojiler Çağrısına başvurmuş olup Komite değerlendirme sürecinde desteklenmesi uygun bulunmayan projeler için, başvuru tarihi itibarıyla yürürlükte olan diğer teşvik uygulamalarından uygun olanı kapsamında yatırımcının talep etmesi halinde teşvik belgesi başlangıç tarihi, Programa kesin başvuru tarihi olacak şekilde teşvik belgesi düzenlenebilir. Yürürlük"
23,,– (1) Bu Tebliğ yayımı tarihinde yürürlüğe girer. Yürütme
24,,"– (1) Bu Tebliğ hükümlerini Sanayi ve Teknoloji Bakanı yürütür. ___________________ (1) 5/12/2019 tarihli ve 30969 sayılı Resmî Gazete’de yayımlanan değişiklikle Yönetmeliğin 10 uncu maddesine bu fıkra eklenmiş ve diğer fıkralar buna göre teselsül ettirilmiştir. (2) 19/6/2020 tarihli ve 31160 sayılı Resmî Gazete’de yayımlanan değişiklikle bu bölüm başlığı “Komite, Proje Yönetim Ofisi, Proje Komisyonu ve Proje Paydaşı” iken metne işlendiği şekilde değiştirilmiştir. (3) 26/7/2024 tarihli ve 32613 sayılı Resmî Gazete’de yayımlanan değişiklikle bu bölüm başlığı “Komite, Program Yönetimi, Proje Komisyonu ve Proje Paydaşı” iken metne işlendiği şekilde değiştirilmiştir. (4) 27/4/2021 tarihli ve 31467 sayılı Resmî Gazete’de yayımlanan değişiklikle bu bölüm başlığı “Başvuru, Başvuruların Değerlendirilmesine ve Destek Unsurlarına İlişkin Esaslar” iken metne işlendiği şekilde değiştirilmiştir. (5) 9/7/2025 tarihli ve 32951 sayılı Resmî Gazete’de yayımlanan değişiklik ile Tebliğin adı “Teknoloji Odaklı Sanayi Hamlesi Programı Uygulama Usul ve Esasları Tebliği” iken metne işlendiği şekilde değiştirilmiştir. (6) 26/7/2024 tarihli ve 32613 sayılı Resmî Gazete’de yayımlanan değişiklik ile bu Tebliğe 12 nci maddesinden sonra gelmek üzere Beşinci Bölüm başlığı eklenmiştir. (7) 26/7/2024 tarihli ve 32613 sayılı Resmî Gazete’de yayımlanan değişiklik ile bu Tebliğe 13/C maddesinden sonra gelmek üzere Altıncı Bölüm başlığı eklenmiştir. (8) 26/7/2024 tarihli ve 32613 sayılı Resmî Gazete’de yayımlanan değişiklik ile bu Tebliğdeki mevcut “BEŞİNCİ BÖLÜM” ibaresi “YEDİNCİ BÖLÜM” şeklinde değiştirilmiştir. (9) 26/7/2024 tarihli ve 32613 sayılı Resmî Gazete’de yayımlanan değişiklik ile bu Tebliğdeki mevcut “ALTINCI BÖLÜM” ibaresi “SEKİZİNCİ BÖLÜM” şeklinde değiştirilmiştir. Tebliğin Yayımlandığı Resmî Gazete’nin Tarihi Sayısı 18/9/2019 30892 Tebliğde Değişiklik Yapan Tebliğlerin Yayımlandığı Resmî Gazetelerin Tarihi Sayısı 1. 5/12/2019 30969 2. 19/6/2020 31160 3. 27/4/2021 31467 4. 26/7/2024 32613 5. 9/7/2025 32951"
